<!DOCTYPE html>
<html lang="en">
  <head>
    <meta charset="utf-8" />
<meta name="viewport" content="width=device-width, initial-scale=1.0" />
<title>Toespraken</title>
<link rel="stylesheet" href="/css/destijl.css" />
<link rel="preconnect" href="https://fonts.googleapis.com" />
<link rel="preconnect" href="https://fonts.gstatic.com" crossorigin />
<link
  href="https://fonts.googleapis.com/css2?family=Montserrat:wght@600&display=swap"
  rel="stylesheet"
/>
<link
  rel="stylesheet"
  type="text/css"
  href="//fonts.googleapis.com/css?family=Muli"
/>
<link
  rel="stylesheet"
  href="https://fonts.googleapis.com/css2?family=Material+Symbols+Outlined:opsz,wght,FILL,GRAD@20..48,100..700,0..1,-50..200"
/>
  
  </head>
  <body>
    <header><style>
  .material-symbols-outlined {
    font-variation-settings: "FILL" 0, "wght" 400, "GRAD" 0, "opsz" 24;
    cursor: pointer;
    content: "menu";
  }
</style>
<nav>
  <div class="nav__logo">
    <a href="/">Honi '42-'49</a>
    <i>Herdenking Oorlogsslachtoffers Nederlands-Indië</i>
    <span class="material-symbols-outlined" id="menu">menu</span>
  </div>
  <div id="nav-menu">
    <a href="/vereniging">Vereniging HONI '42-49'</a>
    <a href="/bestuur">Bestuur</a>
    <a href="/herdenken">Waarom herdenken?</a>
    <a href="/bamboetakje">Waarom het bamboetakje?</a>
    <a href="/inschrijfformulier">Lid of donateur worden?</a>
    <a href="/nieuws">Actuele informatie</a>
    <a href="/toespraken">Toespraken herdenkingen</a>
    <!-- toespraken -->
    <a href="/verhalen">Oorlogs verhalen</a>
    <!-- <a href="">Foto's & video's</a>-->
    <a href="/educatie"
      >Educatie project <br />
      De "Vergeten" Oorlog</a
    >
    <a href="/archive">Archief</a>
    <a href="/privacyverklaring">Privacyverklaring</a>
  </div>
</nav>
<script>
  let show = true;
  document.getElementById("menu").addEventListener("click", function () {
    if (show) {
      document.getElementById("nav-menu").style = "display:block";
      show = !show;
    } else {
      document.getElementById("nav-menu").style = "display:none";
      show = !show;
    }
  });
</script>
</header>
    
<main>
  <article>
    <h1>Toespraken 2023</h1>
    <h2>Anneke Schults</h2>
    <h3>Voorzitter HONI</h3>
    <p>Geachte aanwezigen</p>
    <p>Wat fijn om u allen welkom te heten op onze jaarlijkse herdenking.</p>

    <p>En na regen komt zonneschijn en dat is ook nu weer uitgekomen.</p>
    <p>
      Voor deze herdenking heeft u om 12 00 uur de klokken van de
      St.-Janskathedraal horen luiden, vergezeld van meerdere kerken. Wij zijn
      de heer Swane zeer erkentelijk dat hij er voor gezorgd heeft dat het
      Bossche klokkenluidersgilde de klokken geluid heeft ter herdenking aan de
      &nbsp; capitulatie van Japan en de bevrijding uit de kampen op 15
      augustus, vele jaren geleden.
    </p>

    <p>
      Wij zijn hier allen bij elkaar om stil te staan bij alle slachtoffers uit
      de Tweede Wereldoorlog .&nbsp;&nbsp;
    </p>

    <p>
      Ook de slachtoffers , die gevallen zijn aan Indonesische zijde tijdens de
      Japanse bezetting en de Bersiap,&nbsp; mogen hierbij niet vergeten worden
    </p>

    <p>
      &nbsp;Wij denken aan Het land waar onze ouders en voorouders goede en
      slechte tijden hebben meegemaakt. Onder ons zijn er slechts&nbsp; nog
      enkelen die kunnen vertellen uit eigen ervaringen. Het verhaal mag&nbsp;
      echter nooit vergeten worden en daarom is het zo belangrijk dat onze jeugd
      kennis neemt van deze verhalen. Het Indisch zwijgen moet worden
      doorbroken. De historie mag nooit verloren gaan. Er wordt weleens
      gesuggereerd dat de jeugd niet zo geinteresseerd is in onze verhalen, maar
      ik kan u verzekeren het tegendeel is waar. Tijdens de gastlessen die ik op
      scholen geef hangen zij aan je lippen. Er zijn er altijd bij die een
      familielid of een kennis hebben die in het voormalig Nederlands Indie
      gewoond heeft.&nbsp; Een van de leerlingen die ik op een school ontmoet
      heb is hier vandaag aanwezig om te vertellen over zijn overgrootvader.
    </p>

    <p>
      Door de oorlog in Oekraine worden wij weer met de neus op de feiten
      gedrukt wat een oorlog te -weeg kan brengen. Hoe dankbaar wij moeten zijn
      dat wij allen hier in vrijheid kunnen leven, zonder angst. Dat wij hier
      bijeen kunnen zijn met onze familie en vrienden zonder het gevaar te lopen
      dat er een bom op ons valt.&nbsp;
    </p>

    <p>
      Saamhorigheid is ons thema dit jaar . Bij deze herdenking&nbsp; voelen wij
      allen de lotsverbondenheid met ons verleden. Een gezamenlijke
      interesse,&nbsp; gezamenlijke mooie ervaringen, gezamenlijk verdriet,
      gezamenlijke teleurstelling . Een gevoel van&nbsp; herkenning en bij
      elkaar te horen.
    </p>

    <p>
      &nbsp;Dit gevoel leeft nog steeds sterk bij iedereen die daar geleefd
      heeft, Nederlanders,&nbsp; Indo’s, Molukkers .Dit saamhorigheidsgevoel
      heeft velen tijdens moeilijke momenten in Japanse gevangenschap geholpen
      om te overleven.
    </p>

    <p>
      Hier in Nederland kennen wij dat saamhorigheidsgevoel ook in een andere
      vorm.&nbsp; Als b.v&nbsp; het Nederlands elftal kampioen wordt. Straten
      worden versierd, vlaggen opgehangen . Er is dan geen verschil tussen arm
      en rijk ,hoog of laag iedereen is dan gelijk en in de ban van het
      nationale saamhorigheidsgevoel.
    </p>

    <p>
      Dit jaar hebben wij dus een jonge spreker in ons midden Hopelijk
      stimuleert dit om meerdere jongeren bij deze herdenking te betrekken. Een
      oproep aan u om volgend jaar uw kinderen en kleinkinderen mee te brengen.
    </p>

    <p>
      &nbsp;Omdat dit jaar de Molukse gemeenschap ook in de belangstelling staat
      vinden wij het een eer dat de heer John Sasabone als gastspreker bij ons
      wil komen. Hij neemt ons mee in zijn leven en vertelt ons hoe
      saamhorigheid soms ook beperkingen met zich mee brengt.
    </p>

    <p>
      Geachte aanwezigen ik wens u een mooie herdenking waarin u misschien iets
      van uzelf herkent!
    </p>

    <p>Anneke Schults</p>

    <hr />

    <h2>Richard Ehrencron en kleinzoon Noa</h2>
    <h3>Gastsprekers</h3>
    <p>Goedemiddag Dames en Heren</p>

    <p>
      Ik ben&nbsp; Richard Ehrencron en ik sta hier met mijn kleinzoon om iets
      over mijn vader te vertellen.
    </p>

    <p>Ik ben de zoon van Rinus Ehrencron bijgenaamd Oom Njootje.</p>

    <p>
      In tegenstelling tot het Indisch Zwijgen vertelde hij altijd met trots
      over zijn diensttijd als marinier in Nederlands Indië, waarin admiraal
      Helfrich een bijzondere rol speelde.
    </p>

    <p>
      Hij was een echte Indo en getrouwd met een Indische vrouw. Zij kregen 7
      kinderen.&nbsp;
    </p>

    <p>
      Mijn vader was geen KNIL militair. Toen de oorlog uitbrak is hij niet
      krijgsgevangen gemaakt door de Japanners. Samen met zijn gezin is hij door
      de Engelsen opgevangen en naar een buitenkamp gebracht.
    </p>

    <p>
      Als buitenkampers wisten zij te overleven ofschoon het op het laatst
      steeds moeilijker werd.&nbsp; Zij werden gedoogd maar moesten daar veel
      voor betalen.
    </p>

    <p>
      Na de oorlog woonden zij in Jakarta, waar hij samen met een compagnon een
      klein expeditiebedrijf had. Tot 1955 hadden zij daar een goed bestaan.
    </p>

    <p>
      Na de onafhankelijkheid van Indonesië, moest hij helaas met zijn gezin
      naar Nederland vluchten., omdat hij niet koos voor de Indonesische
      nationaliteit.&nbsp;
    </p>

    <p>
      &nbsp;Omdat zij niet meer veilig waren voor de Indonesiërs , is hij met
      zijn gezin, vader, moeder en 7 kinderen in 1955 &nbsp; met een
      troepenschip De Waterman naar Nederland gekomen.
    </p>

    <p>
      Zoals zovelen waren wij hier niet welkom, wij verhuisden steeds van
      contractpension naar pension en moesten daar veel voor betalen. Als kind
      moest ik steeds naar een andere school. Steeds weer opnieuw integreren.
      Net als je wat gewend was aan een nieuwe omgeving moest je weer weg.
    </p>

    <p>
      Door mijn huidskleur werd ik vaak extra gepest en uitgescholden voor pinda
      of poepchinees.&nbsp; Uiteindelijk zijn wij in Utrecht terecht gekomen.
    </p>
    <p>
      Omdat mijn vader een gezin had van 7 kinderen moest hij werk zoeken.&nbsp;
      Weliswaar lukte het hem om bij Defensie aangenomen te worden, maar wel
      voor werk onder zijn niveau.
    </p>

    <p>&nbsp;Hij werd bandensjouwer.</p>

    <p>
      Een groot verschil: Eerst In Indonesië een hoge onderscheiding van de
      koningin en nu in Nederland een baan als bandensjouwer. Maar er moest
      tenslotte brood op de plank komen voor zijn gezin.
    </p>

    <p>
      Ik herinner me hem als en rustige man, maar ook als
      verhalenverteller.&nbsp;
    </p>

    <p>
      Over de Waringing boom, waar je geesten tegen kon komen . Thuis bij ons In
      de gang hing een groot zwaard met een klein rood puntje.
    </p>

    <p>
      Met het zwaard was een Japanner gedood en het bloed kleefde nog aan het
      puntje, vertelde mijn vader dan. Wij waren daar bang voor.&nbsp;
      Uiteindelijk heeft hij daarom het zwaard en een aantal krissen aan het
      Tropenmuseum geschonken.
    </p>

    <p>Na 15 jaar in Nederland is hij helaas slechts 59 jaar geworden.</p>

    <p>
      Ik sta hier nu met mijn kleinzoon en ik vind het heel bijzonder dat hij zo
      geïnteresseerd is in onze geschiedenis. Hij is heel trots op zijn
      overgrootvader en hij wil hier nu graag zelf iets over vertellen.
    </p>

    <p>Ik ben Noah Bislimi&nbsp; en ik ben heel trots op mijn overgrootopa</p>

    <p>
      &nbsp;Het is Februari 1942. In de haven in Tandjong Priok. (Batavia) zijn
      ruim 140 marineschepen gestationeerd, van onder andere de Nederlandse
      marine met het doel in de Javazee een Japanse invasievloot tegen te
      houden, wat in eerste instantie gelukt is.&nbsp;
    </p>

    <p>
      Mijn overgroot opa Marinus Thomas Ehrencron stond daar op de wacht. Op een
      bepaald moment zag hij een heleboel Japanse vliegtuigen aankomen. Door
      zijn&nbsp; optreden heeft hij door het hijsen van de vlag de eerste
      invasie van de Japanners kunnen voorkomen ,&nbsp; zodat de Nederlandse
      vloot waaronder de kruiser Hare Majesteit. De Ruyter niet tot zinken is
      gebracht. Bij de tweede aanval om half vijf &nbsp; ‘smiddags heeft hij
      samen met zijn kornuiten met het afweergeschut de Japanse
      gevechtsvliegtuigen verdreven.
    </p>

    <p>Aan onze kant zijn geen verliezen geleden.</p>

    <p>
      Helaas bleek de Japanse overmacht te groot en verloor Nederland daarna in
      de slag in de Javazee, waarbij ook de kruiser Hare Majesteit de Ruyter
      werd getorpedeerd. Nederland moest zich alsnog overgeven.
    </p>

    <p>Opa Ehrencron was matroos 1e klasse.</p>

    <p>
      &nbsp;Opa Ehrencron werd na de oorlog op de marinebasis te Jakarta op 7
      maart 1949 gedecoreerd en ontving de onderscheiding kruis van verdienste.
    </p>

    <hr />

    <h2>Eric Alink</h2>
    <h3>Stadschroniqueur</h3>
    <p><strong>Letterdans</strong></p>

    <p>
      Als je lang naar het woord <em>saamhorigheid </em>kijkt, gaan de letters
      voor je ogen dansen. Er ontstaan nieuwe woorden, waarvan enkele aan de
      geschiedenis van voormalig Nederlands- Indië raken. In het woord
      saamhorigheid zitten <em>smaragd en hagedis </em>verstopt, maar ook
      <em>drama</em>, <em>morsigheid </em>en <em>Hiroshima</em>. Is dat toeval?
      Ik denk van niet. Taal zit vol wetmatigheden en taalt zelden naar toeval.
      Taal is als <em>spekuk </em>of <em>kek lapis</em>: zij kent gestapelde
      lagen waarin verborgen wijsheid ligt opgeslagen.
    </p>

    <p>
      Wel heb ik een vraag. Is saamhorigheid een vertrouwd Indisch of Moluks
      begrip? Ik grasduinde in de archieven van kranten uit de Oost, met name
      uit de periode 1942 tot 1956. Het Bataviaasch Handelsblad, De Indische
      Courant, De Javabode. In die veertien beslissende jaren stond het woord
      verdeeldheid 1.444 in de Indische kranten, het woord saamhorigheid slechts
      329 keer, zelfs inclusief de spelling met dubbel-o die tot 1947 gold.
    </p>

    <p>
      Toch vind ik saamhorigheid een woord dat past bij de Indische archipel.
      Haar eilanden zijn nooit eenzaam, omdat ze weten dat ze bij andere horen.
      Het geldt voor Ambon, Haruku, Saparua, Nusa Laut, maar ook voor Lombok,
      Sumbawa, Sumba en Flores.<br />Saamhorigheid tekent zich ook af en in de
      flora. De 48.000 verschillende soorten planten, bloemen en bomen van
      Indonesië vormen een wijdvertakte en fijnmazige gemeenschap. Het liefst
      groeien al die natuurvormen in elkaars nabijheid – de maanorchidee, de
      <em>waringin</em>, de zoetgeurende <em>melati</em>. Een zeldzaam
      ecosysteem, zolang het nog bestaat, want wij slopen de aarde.
    </p>

    <p><strong>Verzot</strong></p>

    <p>
      In de fauna van Indonesië zie je eveneens de kracht van verbondenheid. Een
      dier alleen is in slecht gezelschap, weten de karbauw, de makaak en de
      rijstvogel. Want overal loert gevaar. In je uppie is het sowieso minder
      knus. Gelukkig zijn enkel de zeesterren en platwormen in Indonesië
      veroordeeld tot de saaiheid van voortplanting zonder geslachtsgemeenschap.
    </p>

    <p>
      En de mens? Evolutionair zijn wij slechts een armlengte verwijderd van de
      orang-oetan op
    </p>

    <p>
      Sumatra, die niet zonder de geborgenheid van de groep kan. Dat geldt ook
      voor ons. Wij zijn
    </p>

    <p>
      verzot op onderlinge verbondenheid. Want wij weten instinctief dat we in
      ons eentje
    </p>

    <p>reddeloos verloren zijn.</p>

    <p>
      Al sinds mijn jeugd zie ik hoe mensen wier leven met de Oost is verweven
      vaak grote
    </p>

    <p>saamhorigheid kennen. Drie taferelen, die dat illustreren.</p>

    <p>
      Ik denk aan de vliegerwedstrijden op het Molukse woonoord Lunetten in
      Vught, die ik in de
    </p>

    <p>
      jaren tachtig bezocht. Luchtduels met vlijmscherp vliegertouw, waarmee je
      dat van de
    </p>

    <p>
      tegenstander probeerde door te snijden. Feest, muziek, eten, terwijl de
      vliegers hoger en
    </p>

    <p>
      hoger vlogen, maar nooit zo hoog als de stem van Jimi Bellmartin, die op
      28 mei 2021 in het
    </p>

    <p>ijle zou verdwijnen.</p>

    <p>Ik denk ook aan</p>

    <p>
      wereld kwam. Op 31 augustus 1954, de verjaardag van koningin Wilhelmina,
      zette ze voet
    </p>

    <p>
      aan Nederlandse wal, samen met dienstplichtig militair Jos, haar man die
      ze op Java had
    </p>

    <p>
      ontmoet. Ze kregen een woninkje vlak bij de Hadewychstraat, een straatnaam
      die in de jaren
    </p>

    <p>
      vijftig en zestig vooral naar de wonderbaarlijke vermenigvuldiging van
      kinderen verwees. Zelf
    </p>

    <p>kreeg Dien er</p>

    <p>de lieve mevrouw Veltman, Dien Veltman, die in 1923 in Yogyakarta ter</p>

    <p>
      negen, plus veertien <em>cucu </em>oftewel kleinkinderen en zeventien
      <em>cici</em>, achterkleinkinderen. Onbetwist was zij het vliegwiel achter
      saamhorigheid in de familie. In 2017 kwam Dien op De Grevelingen te wonen.
      Op 7 mei van dit jaar stierf ze, twee maanden voor ze een eeuw oud zou
      worden. Voortaan is er een tijd voordien en een tijd nadien.
    </p>

    <p>
      Tot slot denk ik aan <em>Performing Gender – Dancing in Your Shoes</em>,
      een gezamenlijk dansproject van <em>communities </em>uit acht Europese
      landen. Theaterfestival Boulevard is er een van. Afgelopen week kwamen ze
      in Den Bosch samen, om hun gedanste verhalen te tonen. Voor de Bossche
      bijdrage werkten acht mensen uit de Nederlands-Indische en Molukse
      gemeenschap anderhalf jaar samen, onder leiding van choreograaf Jija Sohn.
      Een gezelschap met humor: hun performance heette
      <em>But First We're Going To Eat</em>. Tegelijkertijd is het een project
      met grote reikwijdte. In de saamhorigheid van de groep durfden sommige
      deelnemers voor het eerst dagboeken, ongeopende brieven en verzwegen
      verhalen van lang geleden met elkaar te delen.
    </p>

    <p><strong>Remedie</strong></p>

    <p>
      Het is saamhorigheid die aan een zonnig land herinnert. Maar waar zon is,
      is onvermijdelijk ook schaduw. Zo heeft saamhorigheid ook een koele of
      zelfs donkere kant. Want zij kan in behoedzaamheid omslaan, zelf in
      achterdocht jegens dat wat minder vertrouwd of onbekend is. In het
      allerslechtste geval leidt saamhorigheid tot onvrijheid of zelfs
      uitsluiting. In gemeenschappen die die zich verbonden weten in hun cultuur
      ligt dat risico steevast op de loer. Volgens mij is er maar één remedie om
      hun saamhorigheid te behouden. En dat is
    </p>

    <p>
      – paradoxaal genoeg – het delen van hun cultuur met de wereld buiten de
      eigen gemeenschap.
    </p>

    <p>
      Dat begint met openheid. Lang volgden de eerste en tweede generatie de
      overtuiging dat zwijgen de moeder van alle wijsheid is. Velen leefden met
      gesloten lippen, uit verzet tegen de herinnering aan hun opengevallen mond
      toen ze ooggetuigen van gruwelen waren. Hun stugge zwijgen zagen zij als
      loyaliteit aan de gemeenschap. Of het verlichting bracht, is de vraag.
      Angst en offers gaan immers vaak samen.
    </p>

    <p>
      Ruim een eeuw geleden schreef Louis Couperus zijn Indische roman
      <em>Van oude mensen de dingen die voorbijgaan</em>, over saamhorigheid
      waarachter verhalen zijn weggemoffeld. Het is een schitterende, maar ook
      beklemmende roman over geheimen, verdrongen herinneringen en kapotgebeten
      lippen. Eén geruststelling: tot 'de dingen die voorbijgaan' behoort het
      idee dat zwijgen over angst en verdriet zinvol zou zijn. Want
      saamhorigheid en verhulling vormen een slecht huwelijk. Volgens mij gaat
      het juist om het uitspreken van de verstopte verhalen en het hardop durven
      stellen van vragen. Ook de ongemakkelijke.
    </p>

    <p>Zoals?</p>

    <p>
      De vraag wat het aandeel van onze voorouders aan het Nederlandse
      kolonialisme is geweest, de tijd waar de chaotische Bersiap haast
      onvermijdelijk op volgde.
    </p>

    <p>
      De vraag of één Westerling meer leed kan veroorzaken dan duizend
      westerlingen. De vraag of Nederland wel zo gastvrij was en is als het zich
      graag voordoet.
    </p>

    <p>
      De vraag wat het betekent dat Japan onze bondgenoot is in de strijd tegen
      het expansieve China.
    </p>

    <p>
      De vraag of we dulden dat elke nieuwe generatie een nieuwe bergtop is die
      een ander zicht op de geschiedenis kan bieden.
    </p>

    <p>
      Taal taalt zelden naar toeval, zei ik in het begin. In dat besef kan het
      vast geen toeval zijn dat in het woord <em>herdenking </em>het woord
      <em>kinderen </em>zit. Zij zijn de dragers van de herinnering, in
      saamhorigheid die past bij hun nieuwe wereld, dromen en tijd.
    </p>

    <p>___</p>

    <p>
      © Eric Alink, journalist, schrijver en stadschroniqueur uitgesproken op 15
      augustus 2023 bij de HONI-herdenking in ’s-Hertogenbosch, die in het teken
      van 'Saamhorigheid' stond.
    </p>

    <hr class="wp-block-separator has-alpha-channel-opacity" />

    <h2>John Sasabone</h2>
    <h3>Gastspreker</h3>
    <p>
      <span style="text-decoration: underline">Semarang, 18 mei 1951:</span>
    </p>

    <p>
      Ik ben 8 jaar oud. Mijn vader, die KNIL-militair is, komt thuis met het
      dienstbevel, in opdracht van de Nederlands regering: Vanmiddag inschepen
      met het gezin op het schip GOYA om naar Holland te vertrekken. Wij wachten
      al enige tijd op dit dienstbevel en de koffers staan al klaar. Ook de
      houten KNIL kist met zijn legernummer en de militaire uniformen gaan mee.
    </p>

    <p>
      De Molukkers vochten in het KNIL leger voor de Nederlanders, hen is een
      vrij Molukken beloofd. Door deze belofte hebben de meeste Molukse
      KNIL-militairen ingestemd om tijdelijk naar Nederland te gaan. Ondertussen
      had Nederland een groot gedeelte van haar kolonie Nederlands-Indië
      overgedragen, inclusief het grondgebied van de Molukken.&nbsp;
    </p>

    <p>
      Het verblijf in Holland zou voor 6 maanden zijn, maar is uiteindelijk voor
      onbepaalde tijd gebleken.
    </p>

    <p><span style="text-decoration: underline">15 augustus 2023:</span></p>

    <p>
      Mijn naam is John Sasabone, zoon van KNIL-militair Demianus en zijn vrouw
      Poppie, 2e generatie Molukkers in Nederland, opgegroeid in Kamp Vught.
      Anneke Schults heeft mij gevraagd om mijn persoonlijke verhaal als
      Molukker in Nederland te vertellen op deze Herdenkingsdag, die in het
      teken staat van Saamhorigheid.&nbsp;
    </p>

    <p>
      Molukkers zijn de inlandse bewoners van de Molukken, afkomstig van de
      Alfoeren,&nbsp; de bewoners van het moedereiland van de Molukken,
      Ceram.&nbsp;
    </p>

    <p>
      Saamhorigheid is de basis van de Molukkers, ook in Nederland: Lain Sayang
      Lain is heel belangrijk voor ons. Het betekent zoiets als: We zijn er voor
      elkaar en kijken naar elkaar om.
    </p>

    <p>
      <span style="text-decoration: underline"
        >Terug naar Semarang 18 mei 1951:</span
      >
    </p>

    <p>
      We schepen in op de Goya, 1 van de 11 schepen die KNIL-militairen en hun
      gezinnen in 1951, op dienstbevel naar Holland brengt. 1 schip vaart nog
      een 2<sup>e</sup> keer uit om de laatste Molukkers naar Holland te
      brengen.&nbsp; Op de Goya zijn 875 &nbsp; personen officieel
      geregistreerd. Daarnaast zijn er nog een onbekend aantal verstekelingen.
      Aan boord is er weinig ruimte, de vrouwen en kinderen blijven vooral
      benedendeks. De mannen verblijven bovendeks en hebben het altijd koud. Wat
      staat ons te wachten in dat koude Kikkerland? Gelukkig is het maar voor
      een half jaar….
    </p>

    <p>
      <span style="text-decoration: underline">Holland, vanaf juni 1951</span>
    </p>

    <p>
      Na 4 weken komen we aan op de Loydkade in Rotterdam. Op de kade zien we
      vrouwen staan, en ik zeg tegen mijn vriendje Simon: Kijk dan Simon, die
      vrouwen zijn aan de achterkant van hun benen geopereerd! Achteraf blijken
      dat de nylons te zijn van destijds, die hadden vroeger een streep.
    </p>

    <p>
      Na aankomst gaan we eerst naar Amersfoort om onderzocht te worden op
      ziektes. Daarna vertrekken wij naar Vught, om te verblijven in de barakken
      van het voormalige concentratiekamp Vught. Deze barakken zijn gebruikt
      gedurende de 2e wereldoorlog.
    </p>

    <p>
      In kamp Vught wonen we in eerste instantie in 1 kamer voor het hele gezin
      met vijf kinderen. Mijn vader wordt, zoals ook alle andere KNIL-militairen
      op staande voet ontslagen uit het leger. Hij mag niet werken en wij
      krijgen eten uit de gaarkeuken.&nbsp; Wij zijn - als inlanders van
      voormalig Nederlands-Indië- stateloos. Het verblijf blijkt niet voor een
      half jaar te zijn, maar voor altijd! Een verschrikkelijke situatie, vooral
      voor de volwassenen. Kinderen passen zich vaak snel aan en maakten er het
      beste van.&nbsp; Op bijna 1 km2 met 3.500 mensen..... Een vrij Molukken is
      er niet gekomen.
    </p>

    <p>
      Het principe van Lain Sayang Lain sleept ons als gemeenschap er doorheen,
      ondanks de ontberingen van de zeer slechte omstandigheden en soms barre
      kou. Saamhorigheid redt ons, ondanks de verschillende opvattingen die er
      zijn over onderwerpen zoals religie en vrijheidsstrijd. De barakken
      bestaan tot eind jaren 80. Er worden woningen gebouwd in de stijl van de
      barakken. De Molukkers noemen het nog steeds kamp Vught of “kampong
      Lunetten”.
    </p>

    <p><span style="text-decoration: underline">Vught, vanaf 1959</span></p>

    <p>
      Ik ben 15 jaar oud en mijn droom is om na de Mulo naar de academie voor
      Beeldende Kunsten te gaan. Maar hoe kan ik studeren in een situatie waarin
      wij met zoveel mensen, zo klein wonen en je alles door de muren kunt
      horen? Via een kerkelijke organisatie heb ik de kans om te gaan wonen in
      Rotterdam bij een kinderloos echtpaar, oom Joop en tante An.
    </p>

    <p>
      Het besluit om in Rotterdam te gaan wonen, werd mij niet in dank
      afgenomen. Mijn vader was er het niet mee eens, gelukkig heeft hij later
      ingezien dat dit voor mijn toekomst een goed besluit was.&nbsp; Als ik
      soms in het weekend naar kamp Vught kom, merk ik dat mijn vrienden het
      maar raar vinden en mij niet begrijpen.
    </p>

    <p>
      Ik heb een gezin gesticht en later ben ik opnieuw getrouwd. Heb 10 jaar
      gewerkt in de commerciële sector als ontwerper/reclame fotograaf, daarna
      de fotovakschool nog gevolgd en was 40 jaar zelfstandig fotograaf.&nbsp;
    </p>

    <p>
      Mijn leven geef ik een dikke 8,5. Ben al vele malen naar de Molukken
      gereisd, waardoor ik de cultuur nog beter heb leren kennen. Ondanks mijn
      vertrek naar Rotterdam op jeugdige leeftijd, ben ik die saamhorigheid
      blijven voelen. Het delen van vreugde en verdriet. Molukkers reizen door
      heel Nederland om aanwezig te zijn bij overlijden, trouwen of andere
      levensgebeurtenissen.
    </p>

    <p>
      Het kan ook anders en heb bewondering voor vrienden die in Kamp Vught zijn
      gebleven en hun studie hebben afgerond. Zij gingen overdag naar school,
      sliepen tot 10 uur ‘s avonds en gaan daarna pas studeren. Voor mij was dat
      geen optie.
    </p>

    <p>
      Mijn ouders hadden een goed leven in Nederlands-Indië en hebben in Holland
      veel ontberingen moeten doorstaan. Met als gevolg trauma's die soms van
      generatie op generatie overgaan.&nbsp;
    </p>

    <p>
      Voor mij persoonlijk geldt dat ik geprobeerd heb, het beste uit het leven
      te halen, en mijn ouders zeer dankbaar ben. Zij zijn de basis van mijn
      bestaan. Ik ben zeer trots op ons Molukse cultuur waarin iedereen voor
      elkaar klaar staat.
    </p>

    <p><strong>Lain Sayang lain.</strong></p>

  </article>
</main>

  </body>
</html>
